<html><head><meta charset='utf-8'><title>วันหยุดของข้าพเจ้า</title><link rel="stylesheet" href="../css/mystyle.css" type="text/css" /></head><body>
<a href="./index.html">[หน้าหลัก]</a>
<h1>วันหยุดของข้าพเจ้า</h1>
<p>Date: 2025-12-05 - นายเพนกวิน</p>
<hr>
<p>วันนี้เป็นวันที่ 5 ธันวาคม เป็นวันพ่อแห่งชาติ และก็เป็นวันหยุดไม่ต้องทำงาน วันนี้ผมโอนเงินให้พ่อด้วย คิดว่าให้เขาบ้าง ให้เท่าที่เราไหวที่พอจะทำได้ พ่อจะได้ดีใจบ้าง</p>
<p>หลัก ๆ แล้ว วันนี้ผมอยู่แต่ที่ห้อง ตอนเช้าไปซื้อน้ำแพ็คมาตุนไว้ 2 แพ็ค อยากซื้อเป็นน้ำของสิงห์ แต่มันก็แพงเกินไป เกินจำเป็น พอซื้อเสร็จก็มาต้มน้ำกินมาม่า ที่จริงไม่ค่อยได้กินบ่อย นาน ๆ จะกินสักที แต่วันนี้มันเบื่ออาหารที่เคยกิน ปกติก็ซื้อกินข้างนอกแบบเดิม ๆ มาม่าที่กินวันนี้เป็นรสน้ำตก เป็นรสที่เคยกินตอนเด็ก มันอร่อยและพลอยทำให้เรานึกถึงช่วงวัยเด็กด้วย</p>
<p>ต่อจากนั้นก็มาแปลไฟล์ po ของเดสก์ท็อปแอ็กแอฟซีอี เป็นภาษาไทย แปลมาสักพักใหญ่แล้ว เป็นการแปลต่อจากคนก่อน โดยที่ผมรักษารูปแบบการแปลของคนแปลคนก่อนหน้านี้
ล่าสุดที่เขาแปลน่าจะสามปีก่อน จะออกแนวโบราณ ๆ หน่อย แต่ก็ใช้ได้ ถ้าเกิดว่ามีคนใช้แล้วไม่ชอบจริง อยากจะอัปเดตในทันสมัยก็ไม่น่ายาก เรื่องการแปลไว้จะมาเขียนบันทึกไว้อีกที แต่ผมว่ามันน่าจะเรียบร้อยภายในปี 2 ปี ผมคิดเอาเองนะ</p>
<p>ต่อจากนั้นก็ลองหาอะไรทำคือลองติดตั้งตัวจัดการหน้าต่าง jwm ผมว่ามันเร็ว เรียบง่าย แต่ก็แอบยากนิดหนึ่งที่จะติดตั้ง ตัวแสดงแบตกับแป้นพิมพ์ภาษา เล่นเอาปวดหัวเลย</p>
<hr>
<p><b>Tags:</b>
<a href='tags_บันทึกประจำวัน.html'>[บันทึกประจำวัน]</a> 
</p><hr><center><a href=./tags.html>ดูแท็กทั้งหมด</a><br>CC by-nc-nd - นายเพนกวิน - <a href=rss.xml>ติดตามบล็อก</a><br/>บล็อกนี้สร้างด้วยไฟล์ bash ไฟล์เดียว จากแรงบันดาลใจจาก <a href=https://github.com/cfenollosa/bashblog>bashblog</a></center></body></html>
