<html><head><meta charset='utf-8'><title>สิ่งที่อยู่ตรงหน้า</title><link rel="stylesheet" href="../css/mystyle.css" type="text/css" /></head><body>
<a href="./index.html">[หน้าหลัก]</a>
<h1>สิ่งที่อยู่ตรงหน้า</h1>
<p><i>Date: 2025-11-09</i></p>
<hr>
<p>ผมเองเคยว้าวกับเทคโนโลยีต่าง ๆ ไม่ว่าจะเป็นอินเตอร์เนต หน้าจอที่สัมผัสได้ หรือแม้แต่ไฟฟ้า มันช่างเป็นสิ่งที่มนุษย์ใช้ความสามารถที่มีอยู่ในเผ่าพันธ์ุของเรา (แม้ว่าจะไม่ได้มีทุกคนก็ตาม) มันช่างเป็นสิ่งวิเศษจริงแท้</p>
<p>อินเตอร์เนตนี่ช่างดีจริง สามารถอ่านอะไรก็ได้ที่เราสนใจ โดยไม่จำเป็นต้องไปห้องสมุดเหมือนแต่ก่อน อยากดูอะไรก็ดูได้เลย ไม่ต้องไปร้านเช่าวีดีโอ ซื้อแผ่นซีดี กดปุ่มไม่กี่ที ดูได้เลย มันช่างง่ายดายเสียจริง</p>
<p>ทีนี้อายุเริ่ม เพิ่มขึ้น แม้ว่ายังจะไม่มาก แต่มันก็เพิ่มขึ้น สายตาเริ่มเกิดอาการผิดปกติ โปรดดูรูปภาพประกอบ</p>
<p>เมื่อผมหลับตา ผมจะเห็นแสงระยิบระยับไปหมด เป็นแสงจุดเล็ก ๆ เริ่มเป็นเมื่อ (น่าจะ) ตุลาคม 2567 ไม่รู้ว่าเกิดจากเราใช้โทรศัพท์ ดูอะไร ๆ มากไปหรือเปล่าหรือจากการใช้คอมหรือเปล่าก็ไม่แน่ใจ หรือเป็นมากจากความเครียดจากการทำงานหรือเปล่าก็ไม่รู้</p>
<p>ลองไปศึกษาดูจากอินเตอร์เนต มันบอกว่าอาการแบบไม่ได้เกิดจากในตา แต่เกิดจากสมอง</p>
<p>ตอนเป็นใหม่ ๆ กังวลมาก เป็นคนที่ชอบดูดาวบนท้องฟ้า แต่ตอนนี้ดูไม่ถนัดเอามาก ๆ ระยิบระยับไปหมด ทั้งในตาและดวงดาว</p>
<p>ผมคงต้องลดการใช้จอ (จะพยายาม)</p>
<p>แล้วมาใช้ตาดูสิ่งที่เราเห็นด้วยตาของเรา จริง ๆ ดีกว่า ไม่ผ่านจอ เพราะว่ามันเป็นสิ่งที่ธรรมชาติสร้างมาให้เราใช้เพื่อที่จะมองเห็นเป็นภาพต่าง ๆ เราคงใช้ตาดูสิ่งที่ไม่ได้สร้างมาให้เหมาะกับดูจริง ๆ (คนอื่นโชคดีเท่าไหร่ ที่ไม่เป็นอย่างนี้)</p>
<p>สุดท้ายได้เรียนรู้เรื่องการปล่อยวาง สิ่งที่มันเกิดแล้ว ย่อมดี และแต่ละคนก็มีเรื่องที่เป็นทุกข์ใจกันทั้งนั้น แต่จะมากจะน้อยก็แต่ต่างกันไป สุดท้ายจริง ๆ อยู่กับความเป็นธรรมชาติให้มากหรือให้อยู่ในสมดุลที่สุดก็แล้วกัน (บอกตัวเองจ้า)</p>
<hr>
<p><b>Tags:</b>
<a href='tags_คิดไปเรื่อย.html'>[คิดไปเรื่อย]</a> 
</p></body></html>
