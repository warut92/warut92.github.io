บันทึกการกลับบ้านเมษา 2568
DATE: 2025-04-28

วันนี้วันที่ 28 เดือนเมษายน 2568
กระผมกลับมาบ้าน
มาถึงก็โกนหัว ด้วยบัตตาเลี่ยนที่อี้ให้มา แม่เป็นคนตัดให้
จากนั้นผมก็ไปซื้อยากับแม่ที่ร้านขายยาที่ปากท่อ
เขาให้ยาแก้สะเก็ดเงินมา (ผมว่าผมไม่ได้เป็นโรคนี้นะ)
ผมเป็นรังแค เป็นมาจะ 5 ปี รำคาญมาก 
ให้แชมพูมากก็หลายตัว ส่วนยาก็เคยใช้แค่ยาทา รักษาเซบเดิร์ม
มันหายนะ แต่ทาแล้วมันมึนหัว ก็เลยเลิกทา
ตอนนี้รู้สึกดีใจมาก ที่รังแค ลดลงมาก ทาแค่อาทิตย์เดียวเอง

อีกเรื่องนึงคือ พี่ชายติดพนันออนไลน์แบบหนัก พูดกันตรง ๆ ขอร้องกัน
ให้หยุดเลิกเล่น แต่ก็ดูท่าทางแล้วน่าจะเหมือนเดิม หวังว่าอีกสัก 2-3 ปี
จะเลิกเล่นและกลับมาคิดได้บ้างนะ

อีกเรื่อง กลับมาครั้งนี้ อากาศร้อนเหมือนเคย พ่อเหมือนเดิม แต่ชอบทำว่าว 
เวลาประมาณบ่าย 2 ก็จะขี่มอไซต์ไปสนามว่าว ส่วนแม่ อายุเยอะขึ้น เห็นถึงความ
เหี่ยวของผิวหนัง แรงแกก็ลดลง วันปกติก็ไม่ทำอะไรมาก ทำงานบ้าน เข้าสวนบ้าง
นอนบ้าง วันเสาร์อาทิตย์จะไปวัด ไปอยู่กับเพื่อนเขาที่ช่วยเหลือเกี่วยกับการเรียนสมาธิ
แม่ทำอาหาร ก็ดีเหมือนกันแม่จะได้มีอะไรทำ

อีกเรื่อง วันนี้ไปหาครูที่เคยสอนดนตรี ตอนนี้เขาอายุ 83 เมียเขาความจำเสื่อมแล้ว 
แต่ตัวครูเขายังเดินเหินได้ ผิวหนังเขาเหี่ยวขึ้น ส่วนบ้านเขา ผมคิดว่ายังเหมือนเดิม
เหมือนตอนที่ผมมาเรียนดนตรีที่บ้านเขาเมื่อ 10 กว่าปีก่อน (น่าจะประมาณปี 52)

ก็คงมีเท่านี้ที่นึกได้ ตอนที่นึกได้ว่าอยากจะบันทึกเรื่องราวอะไรก็ไม่มีอุปกรณ์ พอมานั่งพิมพ์ก็ลืมเรื่อง
ที่อยากจะพิมพ์

[ย้อนหลัง], [เขียนไปเรื่อย]