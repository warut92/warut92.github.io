# บทนำ

สวัสดีท่านผู้อ่านที่รัก ตอนนี้ท่านคงน่าจะเกิดความสงสัยกับหนังสือเล่นนี้เป็นแน่  เพราะคงเห็นว่าเป็นหนังสือที่นำเสนอแนวคิดของชาวยูโทเปียที่ซึ่งเป็นเรื่องที่เป็นไปไม่ได้ ถ้าเป็นเช่นนั้น กระผมอยากให้ท่านละทิ้งความคิดนั้นทั้งหมดเสียก่อน และมาพิจารณาเรื่องที่จะนำเสนอต่อไปนี้อย่างจริงจัง

กระผมขอไม่ที่จะไม่พูดถึงความสำคัญของภาษาสากลที่มีต่อมนุษยชาติ ซึ่งหมายถึงภาษาที่เป็นสมบัติของโลก ที่ทุกคนยอมรับและไม่มีชนชาติใดเป็นเจ้าของ

เราเสียแรงกายและเวลาไปมากแค่ไหนแล้วกับการเรียนรู้ภาษาต่าง ๆ แม้เมื่อเราเดินทางไปต่างประเทศ เราก็ยังไม่สามารถสื่อสารทำความเข้าใจกับผู้คนอื่นได้ โดยที่พวกเขาก็เป็นมนุษย์เหมือนกันกับเรา

เราเสียแรงกาย เวลา และเงินไปมากแค่ไหนต่อการแปลวรรณกรรมไปอีกภาษาหนึ่ง สุดท้ายแล้วหากเราพึ่งพาเพียงแต่การแปล เราก็คงแค่รู้จักกับวรรณกรรมต่างประเทศเพียงเล็กน้อยเท่านั้น

ถ้าหากมี**ภาษาสากล**การแปลทั้งหมดจะเกิดขึ้นในภาษาเดียว เป็นภาษาที่ทุกคนสามารถเข้าใจได้ และผลงานวรรณกรรมนั้นจะมีรูปแบบของความเป็นสากล  และหากจะเขียนด้วยภาษาสากลโดยตรงก็เป็นเรื่องที่เป็นไปได้

นั้นเปรียบได้ดั่งกำแพงที่กั้นระหว่างงานวรรณกรรมของมนุษยชาติได้พังทลายลงไป งานวรรณกรรมต่าง ๆ ของแต่ละชนชาติจะกลายเป็นสิ่งที่ทุกคนเข้าใจได้ง่ายราวกับเป็นผลงานของชาติตน

งานเขียนต่าง ๆ จะกลายเป็นสิ่งที่ทุกคนสามารถเข้าถึงและเข้าใจได้ นี่รวมไปถึงเรื่องของการเข้าถึงการศึกษา การรับรู้ข้อมูลต่าง ๆ และนอกจากนี้ยังทำให้ผู้คนใกล้กันมากขึ้นราวกับเป็นครวบครัวเดียวกัน

เนื่องจากเราถูกแบ่งด้วยภาษาและก็ไม่มีทางเลยที่เราจะทุ่มเทให้กับภาษาใดภาษาหนึ่ง กรณีแรก อาจจะมีแค่บางคนที่สามารถใช้ภาษาแม่ของตนได้อย่างสมบูรณ์แบบ ส่วนกรณีต่อมา ตัวภาษาเองก็ไม่สามารถพัฒนาต่อไปได้  เนื่องจากการในพูดภาษาแม่ของตน ยังถูกบังคับให้ใช้คำหรือสำนวนจากชนชาติอื่น แสดงออกอย่างไม่ชัดเจน อันเนื่องมาจากความไม่แตกฉานในภาษา

หากต้องเรียนเพียงแค่สองภาษา เราอาจจะใช้ภาษานั้นได้ดีกว่า และภาษาเองก็เกิดการพัฒนา เพิ่มความสมบูรณ์และมีระดับที่สูงขึ้น มากกว่าภาษาที่อยู่ในระดับสูงตอนนี้

และภาษานั้นก็จะเป็นตัวขับเคลื่อนการมีอารยธรรม เนื่องจากมนุษย์เรามีภาษา เราจึงสูงกว่าสัตว์ และหากภาษาสูงเท่าไหร่ มนุษย์ก็พัฒนาได้เร็วยิ่งขึ้นเท่านั้น

ความแตกต่างระหว่างภาษาเป็นเหตุผลหนึ่งของความแตกต่างและความแตกแยกของมนุษยชาติ จากเหตุที่เมื่อผู้คนพบกันและไม่สามารถทำความเข้าใจกันได้ จึงทำให้พวกเขารู้สึกดูแปลกหน้าต่อกัน

ซึ่งในการพบปะเรามักไม่พูดกันในเรื่องที่เกี่ยวกับการเมือง เรื่องสถานที่แรกเกิด หรือเรื่องของบรรพบุรุษเลยในตอนที่เจอกันทีแรก แต่เมื่อมีคนพูดขึ้น เสียงที่เขาพูดจะทำให้เรารับรู้ได้ว่าเขาเป็นคนแปลกหน้าที่มาจากที่อื่น ใครที่เคยอาศัยอยู่ในเมืองที่มีผู้คนหลากหลายเชื้อชาติ ต้องเข้าใจถึงความรู้สึกแบบนี้เป็นแน่

ประโยชน์อันมากมายมหาศาลของภาษาสากลที่มีต่อมนุษยชาติ ที่ไม่ได้ถูกบังคับให้ใช้ในบ้านของตน แต่ใช้เป็นภาษาของชุมชนและภูมิภาค ที่อย่างน้อยนำมาใช้ในประเทศที่มีความหลากหลายทางภาษา นอกจากนั้นยังมีประโยชน์ทางด้านวิทยาศาสตร์ การค้า (สามารถต่อยอดไปได้อีกหลายสาขา ซึ่งผมขอไม่ขยายความต่อ)

หากมีใครคิดพิจารณาเกี่ยวกับเรื่องนี้อย่างจริงจัง ผู้นั้นคงต้องเห็นด้วยอย่างแน่นอนว่าไม่มีเรื่องใดที่ใหญ่เกินตัว โดยถ้าเราสามารถนำภาษาสากล มาใช้ตามเหตุผลที่กล่าวมา นั้นก็หมายความว่าความพยายามหรือการผลักดันในเรื่องนี้จะเป็นประโยชน์อย่างแน่นอน

สำหรับเรื่องที่กระผมจะนำเสนอให้ทุกท่านได้ทราบต่อไปอีกนี้ เป็นเรื่องที่คิดว่าเป็นสิ่งที่ดีที่สุด และหวังว่าท่านผู้อ่านที่รักจะตั้งใจอ่านตั้งแต่ต้นจนจบ

[หน้าก่อน](./0.md) - [หน้าถัดไป](./2.md)
