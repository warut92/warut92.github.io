<html><head><meta charset='utf-8'> <meta name="viewport" content="width=device-width, initial-scale=1.0"> <title>บันทึกการกลับบ้านเมษา 2568</title><link rel="stylesheet" href="../css/mystyle.css" type="text/css" /></head><body>
<a href="./index.html">[หน้าหลัก]</a>
<h1>บันทึกการกลับบ้านเมษา 2568</h1>
<p>Date: 2025-04-28 - นายเพนกวิน</p>
<hr>
<p>วันนี้วันที่ 28 เดือนเมษายน 2568
กระผมกลับมาบ้าน
มาถึงก็โกนหัว ด้วยบัตตาเลี่ยนที่อี้ให้มา แม่เป็นคนตัดให้
จากนั้นผมก็ไปซื้อยากับแม่ที่ร้านขายยาที่ปากท่อ
เขาให้ยาแก้สะเก็ดเงินมา (ผมว่าผมไม่ได้เป็นโรคนี้นะ)
ผมเป็นรังแค เป็นมาจะ 5 ปี รำคาญมาก
ให้แชมพูมากก็หลายตัว ส่วนยาก็เคยใช้แค่ยาทา รักษาเซบเดิร์ม
มันหายนะ แต่ทาแล้วมันมึนหัว ก็เลยเลิกทา
ตอนนี้รู้สึกดีใจมาก ที่รังแค ลดลงมาก ทาแค่อาทิตย์เดียวเอง</p>
<p>อีกเรื่องนึงคือ พี่ชายติดพนันออนไลน์แบบหนัก พูดกันตรง ๆ ขอร้องกัน
ให้หยุดเลิกเล่น แต่ก็ดูท่าทางแล้วน่าจะเหมือนเดิม หวังว่าอีกสัก 2-3 ปี
จะเลิกเล่นและกลับมาคิดได้บ้างนะ</p>
<p>อีกเรื่อง กลับมาครั้งนี้ อากาศร้อนเหมือนเคย พ่อเหมือนเดิม แต่ชอบทำว่าว
เวลาประมาณบ่าย 2 ก็จะขี่มอไซต์ไปสนามว่าว ส่วนแม่ อายุเยอะขึ้น เห็นถึงความ
เหี่ยวของผิวหนัง แรงแกก็ลดลง วันปกติก็ไม่ทำอะไรมาก ทำงานบ้าน เข้าสวนบ้าง
นอนบ้าง วันเสาร์อาทิตย์จะไปวัด ไปอยู่กับเพื่อนเขาที่ช่วยเหลือเกี่วยกับการเรียนสมาธิ
แม่ทำอาหาร ก็ดีเหมือนกันแม่จะได้มีอะไรทำ</p>
<p>อีกเรื่อง วันนี้ไปหาครูที่เคยสอนดนตรี ตอนนี้เขาอายุ 83 เมียเขาความจำเสื่อมแล้ว
แต่ตัวครูเขายังเดินเหินได้ ผิวหนังเขาเหี่ยวขึ้น ส่วนบ้านเขา ผมคิดว่ายังเหมือนเดิม
เหมือนตอนที่ผมมาเรียนดนตรีที่บ้านเขาเมื่อ 10 กว่าปีก่อน (น่าจะประมาณปี 52)</p>
<p>ก็คงมีเท่านี้ที่นึกได้ ตอนที่นึกได้ว่าอยากจะบันทึกเรื่องราวอะไรก็ไม่มีอุปกรณ์ พอมานั่งพิมพ์ก็ลืมเรื่อง
ที่อยากจะพิมพ์</p>
<hr>
<p><b>Tags:</b>
<a href='tags_ย้อนหลัง.html'>[ย้อนหลัง]</a> 
<a href='tags_เขียนไปเรื่อย.html'>[เขียนไปเรื่อย]</a> 
</p><hr><center><a href=./tags.html>ดูแท็กทั้งหมด</a><br>CC by-nc-nd - นายเพนกวิน - <a href=rss.xml>ติดตามบล็อก</a><br/>บล็อกนี้สร้างด้วยไฟล์ bash ไฟล์เดียว จากแรงบันดาลใจจาก <a href=https://github.com/cfenollosa/bashblog>bashblog</a></center></body></html>
