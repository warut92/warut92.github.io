<html><head><meta charset='utf-8'> <meta name="viewport" content="width=device-width, initial-scale=1.0"> <title>การเรียนภาษาเอสเปรันโตของผม</title><link rel="stylesheet" href="../css/mystyle.css" type="text/css" /></head><body>
<a href="./index.html">[หน้าหลัก]</a>
<h1>การเรียนภาษาเอสเปรันโตของผม</h1>
<p>Date: 2024-10-05 - นายเพนกวิน</p>
<hr>
<h2>จุดเริ่มต้น</h2>
<p>ผมเองนั้นแม้จะเรียนด้านดนตรีแต่ด้วยความที่ชอบในเรื่องของภาษา ชอบอะไรที่เป็นของต่างชาติโดยเฉพาะที่แปลก ๆ ปี 2013  วันหนึ่งผมเดินเล่นดูหนังสือสำหรับเรียนภาษาต่างประเทศในหอสมุดของมหาวิทยาลัย แล้วไปเห็นสันหนังสือเล่มหนึ่งเป็นลายสีธงชาติไทย ซึ่งเป็นหนังสือเรียนภาษาเอสเปรันโต ของ Stano Marcek (หนังสือเรียนของเขาจะเป็นลายธงชาติของประเทศนั้น ๆ) ด้วยความที่ว่าชื่อภาษามันแปลกดี ก็เลยทำสำเนา แล้วก็ค่อย ๆ เรียนที่ละนิด แต่ก็ยังไม่รู้ว่าจะเอาไปใช้ที่ไหน แต่เป็นภาษาที่ไม่ซับซ้อน เรียนได้ไม่ยาก น่าสนใจดี</p>
<h2>INTERNET</h2>
<p>ต่อมายามว่างหลังเรียนเสร็จ ลองค้นหาข้อมูลเกี่ยวกับภาษาเอสเปรันโต ก็พบเข้ากับเว็บ lernu.net (ตอนนั้นเป็นเวอร์ชันเก่า) เรียนบทเรียนที่ชื่อว่า Ana Pana (เรียนด้วยภาษาอังกฤษ) แต่ที่ชอบคือในแบบฝึกหัดที่จะต้องส่งไปให้คนซึ่งเป็นชาวต่างชาติตรวจ และให้คำแนะนำ เราจะต้องอ่านและตอบเป็นภาษาเอสเปรันโต นั้นทำให้ผมได้เริ่มใช้ภาษากับคนจริง ๆ</p>
<h2>FACEBOOK</h2>
<p>ต่อจากนั้นไม่นาน ด้วยความสงสัยอยากรู้ ว่าในเฟซบุคมีใครใช้ภาษานี้จริง ๆ ไหม เลยลองค้นดู ได้พบกับกลุ่มเฟซบุค Esperanto เลยใช้ความรู้ทางภาษาเอสเปรันโตที่เพิ่งเริ่มเรียนได้ไม่นาน ลองตั้งโพสต์ถามดูว่าที่เมืองไทยมีคนใช้ภาษานี้จริงไหม ก็มีคนใจดีตอบมาว่ามีชาวญี่ปุ่นที่เพิ่งย้ายมาทำงานในกรุงเทพอยู่แถวทองหล่อ ซึ่งผมเรียนอยู่แถวอโศก ก็ไม่ไกลกันมาก ผมก็รวบรวมความกล้าด้วยความสนใจ อยากรู้ อยากลองใช้ภาษาที่เรียนมาด้วยตัวเองนี้ ก็เลยติดต่อไป จนได้มาพบกัน จากนั้นก็มีการนัดเจอกันทุกอาทิตย์เพื่อพบปะพูดคุย เรื่อง ราวต่าง ๆ ทำให้ได้เป็นการฝึกภาษาด้านการพูด</p>
<h2>กิจกรรม</h2>
<p>จากนี้ผมก็ได้พบการผู้ที่แปลหนังสือเรียนของ Stano Marcek และก็ได้พบกับคนที่มาท่องเที่ยวที่กรุงเทพ ได้เริ่มที่จะลองแปลเรื่องสั้น แปลเว็บ lernu (ไม่สำเร็จ, และก็มีการเปลี่ยนเวอร์ชันของเว็บไป) ได้ไปร่วมงานกิจกรรมเยาวชนเอสเปรันโตที่เกาหลี มีการเชิญชาวต่างชาติให้มาสอนภาษากับผู้ที่สนใจ มีการตั้งกลุ่ม ตั้งชมรม ได้เจอผู้คนหลากหลาย ได้ไปในที่ที่ไม่เคยไป ทำให้ชอบและเรียนรู้ภาษานี้เรื่อยมา</p>
<hr>
<p><b>Tags:</b>
<a href='tags_ย้อนหลัง.html'>[ย้อนหลัง]</a> 
<a href='tags_Esperanto.html'>[Esperanto]</a> 
</p><hr><center><a href=./tags.html>ดูแท็กทั้งหมด</a><br>CC by-nc-nd - นายเพนกวิน - <a href=rss.xml>ติดตามบล็อก</a><br/>บล็อกนี้สร้างด้วยไฟล์ bash ไฟล์เดียว จากแรงบันดาลใจจาก <a href=https://github.com/cfenollosa/bashblog>bashblog</a></center></body></html>
